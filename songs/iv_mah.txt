[2000-07-31,~16:05~16:30] navvo' Suqta'.

'Iv maH?

DevwI': 'Iv maH?
ghom: tlhIngan maH!
DevwI': 'Iv maH?
ghom: SuvwI' maH!
DevwI': 'IIIIIIIIv maaaaaaaaH?!?

1.
tlhIngan Hol yejHaD maH.
SuvwI' Hol wIjatlh.
tlhIngan Hol yejHaD maH.
reH nutlhejtaH batlh.
qo'mey poSmoH Hol!
qo'mey poSmoH Hol!
qo' charghlaHbe'bej Hol
     lo'laHbe'bogh Dol

(bom. bom. bom.)

2.
wotmey DIparHa' maH.
nubommoHlaH bIH.
wotmey DIparHa' maH.
QaQ je DIpmey 'IH. -- 'ach
chuvmeyoy DImaS! -- 'ach
chuvmeyoy DImaS!
qaqbe'bej nay' 'eyqu'; bIrtaHbogh
     bortaS.

(bom. bom. bom.)

3.
moHaq DIyajchu' maH.
mojaq DISovtaH.
moHaq DIyajchu' maH.
not mapabHa' maH!
lengchu' lengwI'maj.
lengchu' lengwI'maj.
latlh moHaq mojaq je DItu'; 'e'
     wInaj.

(bom. bom. bom.)

4.
DevwI'ma' gheS 'angghal.
wItlha'DI' manong.
DevwI'ma' gheS 'angghal.
vavoy ghaH wIpong. -- 'ej
qatlh nutlhobchugh vay'. -- 'ej
qatlh nutlhobchugh vay'. -- vaj
DaSmeymaj bIngDaq chaH
     DIbeQmoHchu' jay'!

(bom. bom. bom.)


tera' DIS wa'-Hut-Hut-Hut (?) qonta' HoD Qanqor (Rich Yampell)

[eof]
