[2000-08-14, 12:53-13:16] navvo' Suqta'.

taHjaj wo'.


tlhegh wa'DIch:

    taHjaj wo'
        'ej taHjaj voDleHma'
    wItoy'mo'
        vaj nuquvmoHjaj ta'
    Dun wo'maj
        'ej Qochchugh vay'
    vaj DaSmeymaj bIngDaq chaH
        DIbeQmoHchu' jay'!


tlhegh cha'DIch:

        -  taH  -  -jaj     taHjaj wo' 'ej taHjaj maH!
                            bechjaj jaghma'; Heghjaj chaH!
        -  wI-  -  -toy'-   wItoy'bej net Sov net Sov!
                            val 'ej may voDleHma' pov!
        -  Dun  -  wo'-     Dun wo'vam, juHmaj; not Dej
        -  Qoch -  -chugh   Qochchugh vay' vaj Doghqu'bej!
           DaSmeymaj bIngDaq chaH DIbeQ
        -  -moH -  -chu' jay'!


tlhegh wejDIch:

    maSopnISbe', matlhutlhnISbe', 'ej maDo'chugh, matlhuHnISbe'
        Doch neH wIta'nISbogh 'oH tlhIngan wo''a' HoSghaj toy'ghach'e'
    may''a'meyDaq, veS'a'meyDaq, 'ej reH 'ej reH yay'a'meyDaq
        Qapla' wIchav 'ej batlh wISuq 'ej tlhIngan wo' nIvghach wImaq
    matoy'rupchu', maSuvlaHchu', maHeghqangchu' 'utchugh 'utmo'
        'ach Heghmaj yIpIHQo' ghaytan wa'DIch jagh'e' wIHeghmoHmo'
    vaj taHjaj wo', vaj taHjaj wo', 'u' HeHDaq tlhIngan juHqo'vo'
        vaj taHjaj taHjaj taHjaj taHjaj taHjaj tlhIngan wo'


tera' DIS wa'-Hut-Hut-wej, wa'-Hut-Hut-Soch je joj qonta' HoD Qanqor
(Rich Yampell)

[[eof]]
